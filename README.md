# “Οικολογικό πάρκο”
Το έργο του Νηπιαγωγείου Λίμνης Ευβοίας για το 7ο Διαγωνισμό Ανοιχτών Τεχνολογιών στην Εκπαίδευση 

Όνομα ομάδας: " Eco Fans"
# Αφόρμηση / Ιδέα  για το έργο
Το σχολείο μας ως πιστοποιημένο Αειφόρο, Οικολογικό Σχολείο και Έξυπνο Σχολείο Χωρίς Πλαστικά “Plastic Clever School” υλοποιεί δράσεις σχετικές με την κλιματική αλλαγή, πλαστική ρύπανση, ανακύκλωση, κομποστοποίηση, βιοποικιλότητα, εξοικονόμηση ενέργειας/νερού κα.

Με αφόρμηση από τη συμμετοχή μας στη Διεθνή Ημέρα Δράσης “Plastic Clever Schools",το πρόγραμμα κομοποστοποίησης που υλοποιούμε κάθε χρόνο αλλά και τη φύτευση διάφορων φυτών και λαχανικών στο σχολικό μας κήπο αποφασίσαμε να φτιάξουμε ένα οικολογικό πάρκο με «έξυπνες» και ελκυστικές παροχές προκειμένου να μάθουμε οι ίδιοι αλλά και να επικοινωνήσουμε στους άλλους πως οι τεχνολογίες αιχμής μπορούν να βελτιώσουν την ποιότητα της ζωής μας και να αξιοποιηθούν για την προστασία του περιβάλλοντος.
# Στόχοι
Οι μαθητές/τριες:

•	Να αντιληφθούν ότι οι τεχνολογίες μπορούν να βελτιώσουν την ποιότητα της ζωής μας αλλά και να συμβάλλουν σημαντικά στην αντιμετώπιση των παγκόσμιων περιβαλλοντικών προκλήσεων.

•	Να αποκτήσουν  γνώσεις, αξίες, στάσεις και έναν κώδικα φιλοπεριβαλλοντικής συμπεριφοράς.

•	Να αποκτήσουν δεξιότητες επίλυσης προβλημάτων, κριτικής και υπολογιστικής σκέψης, κωδικοποίησης και προγραμματισμού.

•	Να καλλιεργήσουν τη φαντασία και τη δημιουργικότητά τους μέσα από την ομαδική κατασκευή μακέτας

•	Να καλλιεργήσουν ικανότητες συνεργασίας, επικοινωνίας, ομαδικότητας.

# Προαπαιτούμενες γνώσεις
Τα παιδιά να γνωρίσουν και να εξοικειωθούν με:

•	τα εκπαιδευτικά ρομπότ Botley και Ozobot 

•	τον μικροελεγκτή Micro:bit 

•	τη χρήση των κωδικών QR

# Περιγραφή 
Τα παιδιά θα φτιάξουν μία μακέτα-πάρκο όπου στο πεδίο κίνησης του ρομπότ ozobot, θα υπάρχουν 4 «σταθμοί»: 
1.	Κήπος με ιθαγενή μελισσοκομικά φυτά-bee-friendly (αμυγδαλιά λεβάντα, δεντρολίβανο χειμωνανθός, ελέβορος, θυμάρι κ.ά.),  αισθητήρα υγρασίας και κομποστοποιητή
2.	«Έξυπνοι» κάδοι ανακύκλωσης/κομποστοποίησης με αισθητήρα για έλεγχο πληρότητας
3.	Εργοστάσιο Ανακύκλωσης/ Κομποστοποίησης 
4.	Τουαλέτα προσβάσιμη σε όλους και ελκυστική για τα παιδιά
Τα παιδιά με την βοήθεια της εκπαιδευτικού θα αξιοποιήσουν τους μικροελεγκτές Micro:bit και τους αισθητήρες. Ειδικότερα:
1.	Κήπος πότισμα (εξοικονόμηση νερού): Μία συσκευή Micro:bit, όταν πέσουν τα επίπεδα υγρασίας θα μας ενημερώνει ότι τα φυτά χρειάζονται πότισμα.
2.	Κάδος ανακύκλωσης: Μια άλλη συσκευή Micro:bit, όταν γεμίσει ο κάδος θα ενημερώνει ότι χρειάζεται άδειασμα.
3.	Εργοστάσιο ανακύκλωσης/κομποστοποίησης: Όταν ο κάδος γεμίσει το ρομπότ Botley θα τον μεταφέρει με τους βραχίονες του στο εργοστάσιο που βρίσκεται μέσα στο πάρκο.
4.	Τουαλέτα: Η τρίτη συσκευή Micro:bit θα λειτουργεί ως jukebox για να κάνει πιο διασκεδαστική και ελκυστική την τουαλέτα.
Τέλος, τα παιδιά θα σχεδιάσουν τους δρόμους του πάρκου, πεδίο κίνησης του ozobot ρομπότ και θα το προγραμματίσουν να τους ακολουθήσει και να μας ξεναγήσει.
# Απαιτούμενος εξοπλισμός 
•	Botley 2.0 Activity Set  

•	Ozobot Bit+ Entry Kit 

•	 micro:bit v2 starter:kit  

•	Keyestudio Soil Humidity Sensor 

•	Καλώδια Κροκοδειλάκια 

•	Κλιπ Κροκοδειλάκια (2 τμχ)

•	Μπαταριοθήκη 2xΑΑA με Διακόπτη και JST σύνδεσμο για Micro:Bit (3 τμχ) 

Το συνολικό εκτιμώμενο κόστος είναι περίπου 300 € 
# Υλικά για τη μακέτα
•	Μακετόχαρτο
•	Ανακυκλώσιμα και «άχρηστα» υλικά για την κατασκευή των σταθμών
