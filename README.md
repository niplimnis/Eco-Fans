# “Οικολογικό πάρκο”
Το έργο του Νηπιαγωγείου Λίμνης Ευβοίας για το 7ο Διαγωνισμό Ανοιχτών Τεχνολογιών στην Εκπαίδευση 

Όνομα ομάδας: " Eco Fans"
# Αφόρμηση / Ιδέα  για το έργο
Το σχολείο μας ως πιστοποιημένο Αειφόρο, Οικολογικό Σχολείο και Έξυπνο Σχολείο Χωρίς Πλαστικά “Plastic Clever School” υλοποιεί δράσεις σχετικές με την κλιματική αλλαγή, πλαστική ρύπανση, ανακύκλωση, κομποστοποίηση, βιοποικιλότητα, εξοικονόμηση ενέργειας/νερού κα.

Με αφόρμηση από τη συμμετοχή μας στη Διεθνή Ημέρα Δράσης “Plastic Clever Schools",το πρόγραμμα κομοποστοποίησης που υλοποιούμε κάθε χρόνο αλλά και τη φύτευση διάφορων φυτών και λαχανικών στο σχολικό μας κήπο αποφασίσαμε να φτιάξουμε ένα οικολογικό πάρκο με «έξυπνες» και ελκυστικές παροχές προκειμένου να μάθουμε οι ίδιοι αλλά και να επικοινωνήσουμε στους άλλους πως οι τεχνολογίες αιχμής μπορούν να βελτιώσουν την ποιότητα της ζωής μας και να αξιοποιηθούν για την προστασία του περιβάλλοντος.

http://nip-limnis.eyv.sch.gr/autosch/joomla15/index.php/en/kainotoma-programmata/eco-schools/830-diethnis-imera-drasis-plastic-clever-schools

http://nip-limnis.eyv.sch.gr/autosch/joomla15/index.php/en/kainotoma-programmata/aeiforo-sxoleio/818-o-kompostopoiitis-faganoylis-en-drasei

# Στόχοι
Οι μαθητές/τριες:

•	Να αντιληφθούν ότι οι τεχνολογίες μπορούν να βελτιώσουν την ποιότητα της ζωής μας αλλά και να συμβάλλουν σημαντικά στην αντιμετώπιση των παγκόσμιων περιβαλλοντικών προκλήσεων.

•	Να αποκτήσουν  γνώσεις, αξίες, στάσεις και έναν κώδικα φιλοπεριβαλλοντικής συμπεριφοράς.

•	Να αποκτήσουν δεξιότητες επίλυσης προβλημάτων, κριτικής και υπολογιστικής σκέψης, κωδικοποίησης και προγραμματισμού.

•	Να καλλιεργήσουν τη φαντασία και τη δημιουργικότητά τους μέσα από την ομαδική κατασκευή μακέτας

•	Να καλλιεργήσουν ικανότητες συνεργασίας, επικοινωνίας, ομαδικότητας.

# Προαπαιτούμενες γνώσεις
Τα παιδιά γνώρισαν και να εξοικειώθηκαν με:‎

•	τα εκπαιδευτικά ρομπότ Botley και Ozobot (https://youtu.be/82taIHkJMfI)‎

•	τον μικροελεγκτή Micro:bit ( https://youtu.be/lnqNUrF2Z-k)‎

•	τη χρήση των κωδικών QR

# Περιγραφή 
Τα παιδιά έφτιαξαν μία μακέτα-πάρκο όπου στο πεδίο κίνησης του ρομπότ ozobot, θα ‎υπάρχουν 4 «σταθμοί» (https://youtu.be/vopHM6XxyE0) :‎

‎1.‎	Εργοστάσιο Ανακύκλωσης/ Κομποστοποίησης ‎

‎2.‎	‎«Έξυπνοι» κάδοι ανακύκλωσης / κομποστοποίησης με αισθητήρα για έλεγχο ‎πληρότητας

‎3.‎	Τουαλέτα προσβάσιμη σε όλους και ελκυστική για τα παιδιά

‎4.‎	Κήπος με ιθαγενή μελισσοκομικά φυτά-bee-friendly (αμυγδαλιά ,λεβάντα, ‎δεντρολίβανο, χειμωνανθός, ελέβορος, θυμάρι κ.ά.),αισθητήρα υγρασίας και ‎κομποστοποιητή

Φτιάχτηκαν κάρτες με QR codes οι οποίες τοποθετήθηκαν στους σταθμούς. Οι κάρτες ‎περιέχουν βίντεο/εικόνες με τον ξεναγό-ozobot όπου παρέχει πληροφορίες για τον κάθε ‎σταθμό.‎

•	‎ https://drive.google.com/file/d/1JarM9Vtu6gkmsAmFSCIjQ4nV5TwS7Fh-‎‎/view?usp=sharing

•	https://drive.google.com/file/d/1rvvJxz64JbNeOiR2adoLOS-‎T7NFeeIhL/view?usp=sharing

Τα παιδιά με την βοήθεια των εκπαιδευτικών αξιοποίησαν τους μικροελεγκτές Micro:bit ‎και τους αισθητήρες. ‎https://drive.google.com/file/d/1N9EogPvTzSoHmzMe9nnAODti_3Ffunmd/view?usp=sharing

Ειδικότερα:‎

‎1.‎	Κήπος πότισμα (εξοικονόμηση νερού): Σε μία συσκευή Micro:bit, όταν πέσουν ‎τα επίπεδα υγρασίας, θα ανάβουν φώτα LED και θα εκπέμπει επίσης έναν ‎παλμικό ήχο υψηλής συχνότητας. Αυτό θα μας ενημερώνει ότι τα φυτά ‎χρειάζονται πότισμα.‎

‎2.‎	Κάδος ανακύκλωσης: Σε μια άλλη συσκευή Micro:bit, όταν γεμίσει ο κάδος ‎‎(πατηθούν τα κουμπιά Α+Β) θα ανάβουν όλα τα φώτα LED και θα εκπέμπει ‎επίσης έναν παλμικό ήχο υψηλής συχνότητας. Αυτό θα ενημερώνει ότι ο κάδος ‎χρειάζεται άδειασμα.‎

‎3.‎	Εργοστάσιο ανακύκλωσης/κομποστοποίησης: Όταν ο κάδος γεμίσει το ‎ρομπότ Botley θα τον μεταφέρει με τους βραχίονες του στο εργοστάσιο που ‎βρίσκεται μέσα στο πάρκο.‎

‎4.‎	Τουαλέτα: Η τρίτη συσκευή Micro:bit θα λειτουργεί ως jukebox για να κάνει πιο ‎διασκεδαστική και ελκυστική την τουαλέτα.‎

Τέλος, τα παιδιά σχεδίασαν τους δρόμους του πάρκου, πεδίο κίνησης του ozobot ‎ρομπότ, και το προγραμμάτισαν να τους ακολουθήσει και να μας ξεναγήσει (https://youtu.be/h3I4DVHVlag)

# Απαιτούμενος εξοπλισμός 
•	Botley 2.0 Activity Set  ‎

•	Ozobot Bit+ Entry Kit ‎

•	‎ micro:bit v2 starter:kit  
‎
•	MI:power board ‎

•	Kitronik Prong Soil Moisture Sensor ‎
 
# Υλικά για τη μακέτα
•	Ανακυκλώσιμα και «άχρηστα» υλικά για την κατασκευή των σταθμών

# Διάδοση/Διαμοιρασμός
Η διάδοση του έργου μας έγινε μέσω της επίσημης ιστοσελίδας του σχολείου μας.

‎‎Κοινοποιήθηκε στους γονείς των μαθητών/τριων και στα μέσα κοινωνικής ‎δικτύωσης ‎‎(fb) του σχολείου και των εκπαιδευτικών.‎

http://nip-limnis.eyv.sch.gr/autosch/joomla15/index.php/en/vraveia-diakriseis/rompotiki-‎eellak/861-oikologiko-parko-diagonismos-ekpaideftikis-rompotikis-anoixton-texnologion-‎eellak-2025‎

https://www.facebook.com/nipiagvgeio.limnis
